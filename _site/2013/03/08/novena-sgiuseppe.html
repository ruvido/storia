<!-- INIZIO -->
<p><em>(Per ottenere quelle grazie di cui abbiamo più bisogno. Da recitare per nove giorni consecutivi, alternando le tre preghiere qui sotto. Inizia il 10 Marzo, se avete l&#8217;intenzione di prepararvi alla festa del 19 marzo</em> <!-- FINE --> <em>con la pia pratica di una novena, altrimenti potete pregarla in qualsiasi momento dell’anno, se ne avete il bisogno. Tratta da <a href='http://www.esserecristiani.com/index.php?option=com_content&amp;view=article&amp;id=586:novena-a-san-giuseppe&amp;catid=54:novene&amp;Itemid=93'>esserecristiani.com</a>)</em></p>
<div style='margin: 50px 0' />
<p><em>Nel nome del Padre e del Figlio e dello Spirito Santo. Amen</em></p>

<p>A te o beato, Giuseppe, stretti dalla tribolazione ricorriamo, e fiduciosi invochiamo il tuo patrocinio, dopo quello della tua santissima Sposa. Per quel sacro vincolo di carità, che ti strinse all’Immacolata Vergine Maria, Madre di Dio, e per l’amore paterno che portasti al fanciullo Gesù, guarda, ti preghiamo, con occhio benigno la cara eredità che Gesù Cristo acquistò col suo Sangue, e con il tuo potere e aiuto, vieni incontro ai nostri bisogni. Proteggi, o provvido custode della divina Famiglia, l’eletta prole di Gesù Cristo: allontana da noi, o Padre amatissimo, gli errori e i vizi che rovinano il mondo; assistici propizio dal cielo in questa lotta col potere delle tenebre, o nostro fortissimo protettore: e come un tempo scampasti dalla morte la minacciata vita del pargoletto Gesù, così ora difendi la Santa Chiesa di Dio dalle ostili insidie e da ogni avversità. Stendi continuamente sopra ciascuno di noi il tuo patrocinio, affinché con il tuo esempio e con il tuo soccorso, possiamo virtuosamente vivere, piamente morire, e conseguire l’eterna beatitudine in cielo. Amen. (questa preghiera gode di indulgenza parziale)</p>

<p>1 - O San Giuseppe, mio protettore e avvocato, a te ricorro, affinché m’implori la grazia, per la quale mi vedi supplicare davanti a te. È vero che i presenti dispiaceri e le amarezze che provo sono il giusto castigo dei miei peccati. Riconoscendomi colpevole dovrò per questo perdere la speranza di essere aiutato dal Signore? “Ah! No – mi risponde la tua grande devota S. Teresa – no certo, o poveri peccatori. Rivolgetevi in qualunque bisogno all’efficace intercessione di San Giuseppe; andate con vera fede da lui e resterete certamente esauditi nelle vostre domande”. Mi presento, quindi, con tanta fiducia, davanti a te e imploro misericordia e pietà. Per quanto puoi, o San Giuseppe, prestami soccorso nelle mie tribolazioni. Supplisci tu alla mia mancanza e, potente come sei fa’ che, ottenuta per la tua pia intercessione la grazia che imploro, possa ritornare al tuo altare per renderti l’omaggio della mia riconoscenza.</p>

<p><em>Padre nostro, Ave Maria, Gloria</em></p>

<p>2 – Non dimenticare, o misericordioso San Giuseppe, che nessuna persona è ricorsa a te rimanendo delusa nella fede e nella speranza in te riposte. Quante grazie e favori hai ottenuto agli afflitti! Ammalati, oppressi, calunniati, traditi, abbandonati, ricorrendo alla tua regale protezione, sono stati esauditi nelle loro suppliche. Non permettere, o gran Santo, che io abbia ad essere il solo, fra tanti, a rimanere privo del tuo conforto. Mostrati buono e generoso anche verso di me, e la mia lingua, ringraziandoti, esalterà in te la bontà e la misericordia di Dio</p>

<p><em>Padre nostro, Ave Maria, Gloria</em></p>

<p>3 – O San Giuseppe, capo della Sacra Famiglia, io ti venero profondamente. Agli afflitti, che ti hanno pregato prima di me, hai concesso conforto e grazie. Degnati, quindi, di consolare anche l’animo mio addolorato. Tu, o sapientissimo Santo, vedi in Dio tutti i miei bisogni prima ancora che io te li esponga con la mia preghiera. Tu, dunque, sai quanto mi è necessaria la grazia che ti domando. Nessun cuore umano mi può consolare; da te dunque spero essere confortato. Ottienimi la grazia che con tanta insistenza domando, ed io ti prometto di diffondere la devozione verso di te, di aiutare e sostenere sempre le Opere che nel tuo Nome sorgono a sollievo di tanti infelici e poveri morenti. O San Giuseppe, consolatore degli afflitti, pietà del mio dolore!</p>

<p><em>Padre nostro, Ave Maria, Gloria</em></p>

<h2 id='la_novena_si_conclude_con_le_seguenti_litanie'>La novena si conclude con le seguenti litanie:</h2>

<p>Signore pietà <em>Signore pietà</em></p>

<p>Cristo pietà <em>Cristo pietà</em></p>

<p>Signore pietà <em>Signore pietà</em></p>

<p>Cristo ascoltaci <em>Cristo ascoltaci</em></p>

<p>Cristo esaudiscici <em>Cristo esaudiscici</em></p>

<p>Padre celeste, Dio <em>Abbi pietà di noi</em></p>

<p>Figlio Redentore del mondo, Dio <em>Abbi pietà di noi</em></p>

<p>Spirito Santo , Dio <em>Abbi pietà di noi</em></p>

<p>Santa Trinità, un solo Dio <em>Abbi pietà di noi</em></p>

<p>Santa Maria <em>Prega per noi</em></p>

<p>San Giuseppe <em>Prega per noi</em></p>

<p>Inclita Prole di Davide <em>Prega per noi</em></p>

<p>Luce dei Patriarchi, <em>Prega per noi</em></p>

<p>Sposo della Madre di Dio <em>Prega per noi</em></p>

<p>Custode purissimo della Vergine <em>Prega per noi</em></p>

<p>Tu che nutristi il Figlio di Dio <em>Prega per noi</em></p>

<p>Solerte difensore di Cristo <em>Prega per noi</em></p>

<p>Capo dell’Alma Famiglia <em>Prega per noi</em></p>

<p>O San Giuseppe giustissimo <em>Prega per noi</em></p>

<p>O San Giuseppe castissimo <em>Prega per noi</em></p>

<p>O San Giuseppe prudentissimo <em>Prega per noi</em></p>

<p>O San Giuseppe obbedientissimo <em>Prega per noi</em></p>

<p>O San Giuseppe fedelissimo <em>Prega per noi</em></p>

<p>Specchio di pazienza <em>Prega per noi</em></p>

<p>Amante della povertà <em>Prega per noi</em></p>

<p>Esempio agli operai <em>Prega per noi</em></p>

<p>Decoro della vita domestica <em>Prega per noi</em></p>

<p>Custode dei vergini <em>Prega per noi</em></p>

<p>Sostegno delle famiglie <em>Prega per noi</em></p>

<p>Conforto dei sofferenti <em>Prega per noi</em></p>

<p>Speranza degli infermi <em>Prega per noi</em></p>

<p>Patrono dei moribondi <em>Prega per noi</em></p>

<p>Terrore dei demoni <em>Prega per noi</em></p>

<p>Protettore della Santa Chiesa <em>Prega per noi</em></p>

<p>Agnello di Dio Che togli i peccati del mondo <em>Perdonaci, o Signore</em></p>

<p>Agnello di Dio Che togli i peccati del mondo <em>Esaudiscisi, o Signore</em></p>

<p>Agnello di Dio Che togli i peccati del mondo <em>Abbi pietà di noi</em></p>

<p>Eterno Divin Padre, per l’amore che portasti a San Giuseppe, eletto fra tutti a rappresentarti in terra, abbi pietà di me.</p>

<p><em>Padre nostro, Ave Maria, Gloria</em></p>

<p>Eterno Divin Figlio, per l’amore che portasti a San Giuseppe, tuo fedelissimo custode in terra, abbi pietà di me.</p>

<p><em>Padre nostro, Ave Maria, Gloria</em></p>

<p>Eterno Divino Spirito, per l’amore che portasti a San Giuseppe, il quale con tanta sollecitudine custodì Maria SS.ma tua diletta Sposa, abbi pietà di me.</p>

<p><em>Padre nostro, Ave Maria, Gloria</em></p>

<p>O Eccelso Sposo di Maria e Padre putativo di Gesù, per il tesoro della tua perfettissima obbedienza a Dio <em>Abbi pietà di noi</em></p>

<p>Per la tua vita piena di meriti <em>Esaudiscimi</em></p>

<p>Per il tuo potentissimo Nome <em>Aiutami</em></p>

<p>Per il tuo clementissmo cuore <em>Usami bontà</em></p>

<p>Per le tue sante lacrime <em>Abbi pietà delle mie lacrime</em></p>

<p>Per i tuoi grandi dolori <em>Abbi pietà della mia sofferenza</em></p>

<p>Per le tue gioie <em>Consola il mio cuore</em></p>

<p>O San Giuseppe <em>Ascoltami</em></p>

<p>O San Giuseppe <em>Esaudiscimi</em></p>

<p>O San Giuseppe <em>Abbi pietà di me</em></p>

<p>Da ogni male dell’anima e del corpo <em>Liberami</em></p>

<p>Da ogni pericolo e disgrazia <em>Salvami</em></p>

<p>Soccorrimi con la tua santa protezione e, nella tua misericordia e potenza ottienimi dal Signore quello che mi è necessario e particolarmente la grazia di cui ho bisogno.</p>

<p><em>Padre nostro, Ave Maria, Gloria</em></p>