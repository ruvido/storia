<!-- INIZIO -->
<p>Ogni volta che ci si presenta un matrimonio dico che non possiamo perderci quell&#8217;occasione in cui, insieme agli sposi, rinnoveremo anche noi le nostre promesse matrimoniali. <!-- FINE --> Ogni volta durante quel sacramento ci prendiamo per mano e i nostri sguardi si incrociano emozionati. Ogni volta ci sembra unica. Ogni volta e&#8217; speciale. Ogni volta sembra sia la prima volta. Ogni volta e&#8217; più&#8217; vero.</p>

<p>Ogni volta ci sembra di fare centro al bersaglio della vita. Ogni volta e&#8217; unica. Ogni volta e&#8217; imperdibile. Ogni volta ci sembra di tornare alle origini della nostra storia; ma l&#8217;ultima volta che e&#8217; successo tutto questo, pero&#8217;, non eravamo ad un matrimonio e neanche in Chiesa. L&#8217;ultima volta eravamo ospiti a casa di una coppia molto speciale, anzi di una famiglia molto speciale, molto generosa nell&#8217;Amore e numerosa di figli e di provvidenza. E&#8217; stato lí che ci batteva il cuore come ai discepoli di Emmaus quando lungo la strada quell&#8217;Uomo che aveva appena vinto la morte raccontava l&#8217;adempimento delle scritture. E&#8217; stato lí, davanti a quei due sposi semplici, né ricchi, né belli, né laureati, che proprio come quell&#8217;Uomo risorto avevano vinto sulle paure e sulle sicurezze, che abbiamo conosciuto cosa significa sposarsi e sposarsi da Dio. Quella volta non e&#8217; stato come ogni volta, quella volta e&#8217; stato di più&#8217;. Quella volta e&#8217; stato meno eclatante, ma più&#8217; profondo. Quella volta non avevamo bei vestiti, né trucco sul viso. Quella volta eravamo stanchi e puzzolenti da un lungo viaggio. Davvero quella volta non e&#8217; stato come ogni volta, no davvero. Quella volta e&#8217; stata la volta della gioia piena. Quella volta non e&#8217; stato solo un rinnovare le promesse matrimoniali, ma e&#8217; stato proprio un riscegliersi come sposi, un dare compimento a tutti quei desideri che il nostro cuore bramava da anni e a cui non riusciva a dargli un nome. Quella volta e&#8217; stato un progetto insieme. Quella volta e&#8217; stata la vittoria sulle paure, sul farcela da soli. Quella volta e&#8217; stato scommettere su noi due e sulla generosità&#8217; di un Padre che sta lí a fare il tifo per te. Vorrei che ogni volta fosse come quella volta.</p>